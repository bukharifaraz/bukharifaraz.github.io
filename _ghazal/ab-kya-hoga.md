---
layout: single
title:  "ab kya hoga"
classes: wide
date:   2022-01-09 18:29:01 +0530
categories: ghazal urdu
tags: ghazal
---
.<br>
हर समंदर में वह क़तरा होगा !!<br>
जो किसी आँख से टपका होगा !!<br>
वक़्ते-दिल-गीर नहीं है मुतलक़ ;<br>
एक  अरसा कभी  वक़्फ़ा होगा !!<br>
वह जो ख़ामोश रहा करता है ;<br>
झूठ दुनिया के समझता होगा !!<br>
अबकि बोला कि नहीं है मुमकिन ;<br>
काम कहता था जो होगा होगा !!<br>
मैंने क़िस्से में हक़ीक़त लिख दी ;<br>
लोग डरने लगे अब क्या होगा !!<br>
कल तो ईमाँ पे लगी थी बोली ;<br>
आज सौदा मिरे सर का होगा !!<br>
खो गए याद में जिसकी, उससे ;<br>
कुछ  नहीं  नाम  तो पूछा होगा !!<br>
कोई बे-वज्ह न निकले घर से  ;<br>
यही सबके लिए अच्छा होगा !!<br>
फ़ोन किसका था अगर मैं पूछूं  ;<br>
फिर  कोई  दोस्त  पुराना होगा !!<br>
जां-ब-हक़ तूर  भले हो जाए  ;<br>
शौक़  ऐसा  है  न पूरा  होगा !!<br>
जिस तरह रो के सभी हँसते हैं ;<br>
मिरे जाने का भी रोना होगा !! <br>
ये  हमारा  तो  वतीरा नहीं  है ;<br>
वहाँ  होता  है तो होता होगा !!<br>
कोई उम्मीद नहीं हम पे फ़राज़ ;<br>
मेहरबाँ  दस्ते-मसीहा  होगा !!<br>
