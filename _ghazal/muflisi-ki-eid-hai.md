---
layout: single
title:  "muflisi ki eid hai"
classes: wide
date:   2020-05-25 04:59:01 +0530
categories: ghazal urdu
tags: ghazal
---
.<br>
गर कहीं से लग गयी कुछ हाथ ईदी, ईद है !!<br>
फ़क़्रो-फ़ाक़ा ऐश वरना, ला-मकानी ईद है !!<br>
.<br>
असलियत के टाट में कमख़्वाब के पैवन्द से ;<br>
नक़्स ढकने के सिवा क्या मुफ़लिसी की ईद है !!<br>
.<br>
साल भर रहती है वा, ताबे-रुख़े-ज़ुल्मो-जफ़ा ;<br>
अल-ग़रज़ बस एक दिन की पर्दा-दारी ईद है !!<br>
.<br>
शाक़ गुज़री हैं ज़मीं पर और भी ईदें मगर ;<br>
आलमी बेचारगी  की आज पहली ईद है !!<br>
.<br>
फिर नहीं महबूब जिनके वेंटिलेटर से उठे ;<br>
क्या मनाते वह  उन्होंने  हाँ गुज़ारी ईद है !!<br>
.<br>
वह यमन हो या फ़लस्तीं या कराची, चीन हो ;<br>
है कोई भी ग़म-ज़दा तो ना-ख़ुश अपनी ईद है !!<br>
.<br>
उज़्र हम मजबूरियों  का दे रहे थे फ़ोन पर  ;<br>
उस तरफ़ माँ रो रही थी कह रही थी ईद है !!<br>
.<br>
गर्दिशे-महताब की पाबंदियों से बालातर ;<br>
ज़िन्दगी रमज़ान हो तो जावेदानी ईद है !!<br>
.<br>
चाहते हैं टूट कर उनसे गले लगना फ़राज़ ;<br>
छोड़ तन्हा , दूर जा , ऐ ना-मुरादी, ईद है !!<br>
.<br>
