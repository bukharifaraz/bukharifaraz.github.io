---
layout: single
title:  "saajha nahiN kareNge"
classes: wide
date:   2019-06-29 16:07:01 +0530
categories: ghazal urdu
tags: ghazal
---
.<br>
अगर हमारा ये दिल है सहरा तो इसको दरया नहीं करेंगे ||<br>
रक़म मदद की भले ही कम दें, मगर दिखावा नहीं करेंगे ||<br>
.<br>
तिरे बदन की हर एक सिलवट पे ज़ाविये हम हज़ार बांधें ;<br>
पे हुस्न का ही बखान करके, ग़ज़ल को रुस्वा नहीं करेंगे ||<br>
.<br>
नयी मुहब्बत खड़ी हुई है बहम हिसारे-नसब के बाहर  ;<br>
बुज़ुर्ग दोनों तरफ़ के लेकिन अड़े हैं रिश्ता नहीं करेंगे ||<br>
.<br>
सवाल हमने किया था यों ही, नहीं था मक़सद हिसाब लेना ;<br>
अगर तुम्हें ये बुरा लगा है, तो अब से पूछा नहीं करेंगे ||<br>
.<br>
हदफ़ ज़मीं की सभी लकीरों का इक मुनज़्ज़म मुआ'शरा है ;<br>
सो इन नुक़ूशे-गुमान पर हम, किसी से झगड़ा नहीं करेंगे ||<br>
.<br>
जब इन मुहज़्ज़ब-तरीन क़ौमों, ने हश्र बरपा किया हुआ है ; <br>
नयी मशीनों से लैस होकर, नए ख़ुदा, क्या नहीं करेंगे ||<br>
.<br>
मिला न रौग़न जो रौशनी को तो नस्ले-आदम का ख़ूँ जलेगा ;<br>
किसी भी हालत में वो चराग़ों की लौ को धीमा नहीं करेंगे !!<br>
.<br>
हमें पता है कई दिलों पर, ख़बर गिरेगी ये बर्क़ बनकर ;<br>
सो फ़ेसबुक पर हम अपनी शादी की बात साझा नहीं करेंगे ||<br>
.<br>
फ़राज़ रातें अभी तुम्हारी, गुज़र रहीं हैं बग़ैर सोये  ; <br>
तुम्हीं बताओ बनेगी क्या जब, वो तुमसे पर्दा नहीं करेंगे ||<br>
.<br>
