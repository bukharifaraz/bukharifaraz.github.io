---
layout: single
title:  "jauhar hijaab ke"
classes: wide
date:   2018-10-21 16:34:01 +0530
categories: ghazal urdu
tags: ghazal
---
.<br>
हज़रत जो हैं मुबल्लिग़े-अकबर हिजाब के !!<br>
मा'नी  नहीं  हैं  जानते  अक्सर  हिजाब के ||<br>
.<br>
बेटी की पाक हसरते-इल्मो-हुनर की लाश ;<br>
इज़्ज़त के साथ दफ़्न  है अंदर  हिजाब के !!<br>
.<br>
पामाली-ए-हुक़ूक़ की  शिद्दत  के बाद भी ;<br>
टुकड़े  उठाए सर पे है दुख़तर हिजाब के ||<br>
.<br>
हूराने-ख़ुल्द चाहिए सो  मर्दे-बद-निगाह ;<br>
मरते हैं सब हिमायती रहकर हिजाब के ||<br>
.<br>
औरत को ले-के आपके तर्ज़े-अमल से आज ;<br>
कालिख़ लगी है देखिये मुंह पर हिजाब के ||<br>
.<br>
ज़हनों से जब ये क़ौम ही मग़लूब हो गयी ;<br>
कब तक बचेगा दीन भी दम पर हिजाब के ||<br>
.<br>
चेहरे पुते हुए हैं कि असली न दिख सके ;<br>
मज़हर क़ुबूल हैं उन्हें बदतर हिजाब के ||<br>
.<br>
ज़ीनत  फ़रोग़  पा गयी , पर्दा  भी हो गया ;<br>
ज़ेवर  को  मात कर गए जौहर हिजाब के ||<br>
.<br>
फिर दोगुने लिबास का मतलब ही क्या रहा ;<br>
दिखती नहीं  है  जब हया बाहर हिजाब के ||<br>
.<br>
आदी खुली-फ़िज़ा के ये मख़मूर मर्दो-ज़न ;<br>
मुजरिम फ़राज़ सब हैं बराबर हिजाब के ||<br>
.<br>
