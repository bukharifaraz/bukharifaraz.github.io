---
layout: single
title:  "lipat-kar roye"
classes: wide
date:   2019-06-01 18:21:01 +0530
categories: ghazal urdu
tags: ghazal
---
.<br>
चोट खाकर भी रहे चुप, कभी बाहर रोए ||<br>
हमको अच्छा नहीं लगता है कि घर भर रोए ||<br>
.<br>
जिनकी ख़ुश्बू को तरसते रहे पक्के आँगन ;<br>
वही बरसात में रिसते हुए छप्पर रोए ||<br>
.<br>
काम जिनका था जफ़ाओं पे क़सीदे पढ़ना ;<br>
आख़िर-आख़िर वो सितमगर के सनागर रोए ||<br>
.<br>
अव्वले-शब तो परेशाँ थे परिस्तारे-सुब्ह ;<br>
धीरे-धीरे बढ़ी ज़ुल्मत तो निशाचर रोए ||<br>
.<br>
पहले दीवाना समझ कर मुझे मारे पत्थर ;<br>
फिर अक़ीदत से मिरी क़ब्र पे आकर रोए ||<br>
.<br>
तुम हमें भूल गए हो,  ये पता था फिर भी ;<br>
हम तुम्हें याद यहाँ कर के बराबर रोए ||<br>
.<br>
उठ रहीं दिल में मिरे नार की ऐसी लपटें ;<br>
ताब कर दूँ जो बयाँ आज तो महशर रोए ||<br>
.<br>
हाँ नहीं था  तिरी आदत को भुलाना बस में ;<br>
हम तिरे हिज्र में तकिये से लिपटकर रोए ||<br>
.<br>
कम ही मिलते हैं हमें ऐसी ख़ुशी के मौक़े ;<br>
उसने हंसने को कहा था, तो मुकर्रर रोए ||<br>
.<br>
बाप मजबूर वो कितना है कि जिसका बच्चा ;<br>
इक खिलौने की फ़क़त ज़िद में सड़क पर रोये ||<br>
.<br>
जल्द जायेगी फ़राज़ आप की ऐशो-इशरत ;<br>
वक़्त गुज़रा तो सभी शाह सिकंदर रोए ||<br>
.<br>
