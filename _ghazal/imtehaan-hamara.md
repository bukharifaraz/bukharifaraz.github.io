---
layout: single
title:  "imtehaaN hamaara"
classes: wide
date:   2018-03-31 03:06:01 +0530
categories: ghazal urdu
tags: ghazal
---
.<br>
ज़ुल्मत में आ फंसा है, फिर कारवां हमारा !!<br>
रहबर नहीं मयस्सर, ना पासबाँ हमारा !!<br>
.<br>
शाहों की शह पे घिर के, सड़कों पे मर रहे हैं ;<br>
बिल्कुल ही छिन चुका है, चैनो-अमाँ हमारा !!<br>
.<br>
तर्ज़े हयात हो या , साबिक़ नुक़ूश उनको ;<br>
खलने लगा बहुत है, हर इक निशाँ हमारा !!<br>
.<br>
मकतब पे बंदिशें हैं, मस्जिद है ज़ेरे आतिश,<br>
राह पर जला पड़ा है, देखो क़ुरां हमारा !!<br>
.<br>
सौ बार लिख चुके हैं , सारे जवाब फिर भी ;<br>
होता नहीं मुकम्मल , क्योँ इम्तेहां हमारा !!<br>
.<br>
उन ने सितमगरी से,  खींचे न हाथ फिर भी ;<br>
बनकर दुआ उठा है , दर्दे निहां हमारा !!<br>
.<br>
ये वो ज़मीं तो हरगिज़, लगती नहीं कि जिसको ;<br>
इक़बाल ने कहा था,  हिन्दोस्तां हमारा !!<br>
.<br>
<div>(written in response to Bihar riots, 2018)</div>
